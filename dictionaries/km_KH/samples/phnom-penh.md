# Phnom Penh

- [Phnom Penh – Wikipedia ភាសា​ខ្មែរ](https://km.wikipedia.org/wiki/%E1%9E%97%E1%9F%92%E1%9E%93%E1%9F%86%E1%9E%96%E1%9F%81%E1%9E%89)

ភ្នំពេញ គឺ​ជា​រាជ​ធានី​របស់​ព្រះ​រាជាណាចក្រ​កម្ពុជា ដែល​មាន​ប្រជា​ជន​រស់​នៅ​ច្រើន​ជាង​មួយ​លាន​នាក់ និង ជា​ទីក្រុង​ធំ​លំដាប់​ទី១ ដែល​មាន​ប្រជា​ជន​រស់​នៅ​ច្រើន​ជាង​គេ​ក្នុង​ប្រទេស​កម្ពុជា ។ ក្រុង​ភ្នំពេញ ជា​មជ្ឈមណ្ឌល​ពាណិជ្ជកម្ម​ដែល​ប្រមូល​ផ្ដុំ​ទៅ​ដោយ សំណង់​អាគារ​លំនៅ​ដ្ឋាន សាលា​រៀន មន្ទីរពេទ្យ វត្ត​អារាម ទីផ្សារ​ដោះដូរ​មុខ​ទំនិញ លើ​មុខ​ជំនួញ​ជួញ​ដូរ ទាំង​ក្នុង​ស្រុក និង ក្រៅ​ស្រុក ក្នុង​លំហូរ​សាច់​ប្រាក់​ជា​អតិបរមា ដែល​រួម​បញ្ចូល​ទាំង​សេដ្ឋកិច្ច​ទីផ្សារ សង្គម​កិច្ច និង នយោបាយ ដែល​នាំ​ឱ្យ​ទីក្រុង​ទាំង​មូល​ក្លាយ​ជា​ទីកន្លែង​រស់​នៅ​ប្រកប​ដោយ​ភាព​សម្បូរ​បែប ។[២] 

ប្រវត្តិ​នៃ​ទីក្រុង

ទីក្រុង​ភ្នំពេញ​ត្រូវ​បាន​បង្កើត​ឡើង​ដំបូង​ក្នុង​រាជ ព្រះ​បរមរាជា​ទី១ នៃ​អង្គ ពញ្ញាយ៉ាត ដែល​បាន​ប្រកាស​ជា​ផ្លូវការ ក្នុង​ឆ្នាំ ១៤០០ នៃ​គ.ស ត្រូវ​នឹង ស.វ​ទី១៥ ។ ក្រុង​ភ្នំពេញ បាន​ចាប់​ផ្ដើម​សាងសង់​ឡើង​ក្នុង​ឆ្នាំ ១៣៩៧ នៃ​គ.ស អំឡុង​ពេល​ដែល​រាជធានី​ទួល​បាសាន នា​ខេត្ត កំពង់​ចាម ត្រូវ​បាន​ទឹក​ជំនន់​ជន់​លិច ហើយ​ព្រះ​រាជា​បាន​ផ្លាស់​រាជ​ធានី​មក​តំបន់​ចតុមុខ ដើម្បី​កសាង​ទីក្រុង​នេះ​ឡើង ដែល​ប្រើ​ពេល​សាងសង់​អស់​រយៈ​ពេល ៣​ឆ្នាំ ​ទើប​បញ្ចប់​ក្នុង​ឆ្នាំ ១៤០០ នៃ​គ.ស ហើយ​ទ្រង់​បាន​ប្រកាស​រាជធានី​ថ្មី​នេះ​ថា "ក្រុង​ចតុ​មុខ មង្គល​សកល​កម្ពុជា​ធិបតី សិរី​ធរៈ​បវរ ឥន្ទបត្តបុរី រដ្ឋ​រាជ​សីមា​មហា​នគរ" ដែល​ត្រូវ​បាន​ហៅ​កាត់​ថា "ក្រុង​ចតុ​មុខ" ។[៣]
​
<!---
cspell:ignore ពញ្ញាយ៉ាត ​ធរៈ ឥន្ទបត្តបុរី បាសាន
-->
